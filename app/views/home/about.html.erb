<div class="page-header">
  <h1>Om Holder de ord</h1>
  <%= link_to 'English', home_about_path(:lang => 'en'), class: 'pull-right' %>
</div>

<div class="row-fluid">
  <div class="span10">

    <section>
      <h2>Hva vi gjør</h2>
      <p>
        <a href="/">beta.holderdeord.no</a> er en prototype som i hovedsak viser frem rådata som <a href="http://www.stortinget.no/no/Hva-skjer-pa-Stortinget/Nyhetsarkiv/Hva-skjer-nyheter/2011-2012/Apne-data-fra-Stortinget/">Stortinget</a> sender ut. I løpet av sommeren skal vi bygge den ut, og vi vil legge særlig vekt på å få på plass et godt front-end brukergrensesnitt som viser frem hva som faktisk skjer i politikken, og som visualiserer partienes ståsted på en brukervennlig måte. Målet er å gjøre det lett å finne ut hva et parti eller en stortingsrepresentant har stemt i forskjellige saker, og gi et bilde av deres ståsted innenfor et definert tema, for eksempel «krigen i Afghanistan». Samtidig kan man selv enkelt vurdere hvordan stemmegivningen henger sammen med partiprogrammet.
      </p>

      <p>
        For å gjøre det lettere for folk å finne det de er interessert i, vil vi gruppere avstemninger i tema, for eksempel «høyhastighetstog» eller «krigen i Afghanistan». På denne måten vil vi kunne vise statistikk over hvilke partier som stemmer mest for og mot ulike politiske tema – og tilsvarende for enkeltpolitikere. Denne tilnærmingen er inspirert blant annet av vår britiske søsterorganisasjon <a href="http://www.theyworkforyou.com/">They Work For You</a>. I tillegg skal vi kategorisere løfter fra partiprogrammene, slik at det blir mulig å sammenlikne hva alle partiene mener om for eksempel «utdanning». Løftene vil også grupperes ut i fra temaene slik at når man ønsker å se hva regjeringspartiene har stemt i saker under temaet «full barnehagedekning» ser man også hvilke løfter de har gitt i tilknytning til temaet.
      </p>
    </section>

    <section>
      <h2>Bakgrunn</h2>
      <p>
        Stortinget er kjernen i vårt politiske system. Alt det våre folkevalgte sier og stemmer på områder som sykehuskøer, skolepolitikk, eller asylsaker, er i utgangspunktet offentlig tilgjengelig informasjon. Men i 2012, når to millioner nordmenn er innom Facebook hver dag, er det fremdeles ikke mulig å finne ut på internett hvordan stortingsrepresentanter stemmer i konkrete saker. Det er både tidkrevende og vanskelig å finne ut hva de enkelte politikerne faktisk har gjort i de ulike sakene, og dette gjør at de fleste av oss ikke vet hva våre folkevalgte driver med, den tiden saker ikke «sprekker» i riksdekkende medier.
      </p>

      <p>
        Demokrati handler ikke lenger bare om valg hvert fjerde år. Den australske statsviteren <a href="http://en.wikipedia.org/wiki/John_Keane_(political_theorist)">John Keane</a> mener verden utvikler seg i retning av en ny og mer avansert form for folkestyre, såkalt undersøkende eller kontrollerende demokrati (<em>monitory democracy</em>), som i tillegg til valg kjennetegnes av et mye bredere og omfattende nettverk av folkelig oppmerksomhet og kontroll med makthavere.
      </p>

      <p>
        Vi er overbeviste om at borgere som engasjerer seg gjennom ulike nettverk og kanaler gjør at de folkevalgte tar bedre og mer velinformerte beslutninger på vegne av oss. En viktig forutsetning er imidlertid at det er lett for alle å følge med på hva som skjer i politikkens hjerte.
      </p>

      <p>
        Holder de ord ble startet i 2010 med et ønske om å gjøre det lettere å følge med på hva som skjer i norsk politikk. Internett gjør det enklere å holde oversikt over hva politikere og partier sier og stemmer, samtidig som terskelen for at den enkelte velger skal engasjere seg i politikk blir lavere. Dette er også årsaken til at liknende initiativ er på plass eller under utvikling i flere land, inkludert USA, Storbritannia, Frankrike, Polen og Finland. Holder de ord drives i dag som en frivillig organisasjon.
      </p>

      <p>
        Omtrent samtidig med initiativet fra Holder de ord i 2010, startet foreningen <a href="http://www.nuug.no/">NUUG</a> i januar 2011 å samle informasjon fra Stortinget med intensjon om å gjøre informasjon om hvem som har stemt hva tilgjengelig på Internett uten bruksbegrensninger. Foreningen NUUG er en medlemsforening for teknologer med interesse for fri programvare, åpne standarder og unix-lignende operativssytemer.  I løpet av 2011 oppdaget de to organisasjonene hverandre og fant ut at de skulle jobbe sammen og dagens løsning er resultat av dette samarbeidet.
      </p>
    </section>
  </div>
</div>